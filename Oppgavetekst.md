# Kinobestilling
I koronatida kan det være vanskelig å gå på kino, spesielt nå som smitten øker i samfunnet. Trøndelag kino ønsker derfor å tilby en mer koronavennlig kinoopplevelse, der du bestiller både billetter og snacks på forhånd, og når du kommer til kinoen, ligger den snacksen du har bestilt på plassen din. De ønsker en app der kunder kan bestille både billetter og snacks i samme bestilling. Kinosjefen har tegnet skissen Kinobestilling.png som et slags utgangspunkt.

I denne oppgaven skal du øve deg på å bruke radioknapper og sjekkbokser i HTML og Javascript. Kunden skal først velge film, og så velge snacks, godteri og drikke. Kunden skal bare kunne velge en film, men kan velge mange typer snacks. Når kunden gjort valgene sine skal en oppsummering av bestillingen med total pris skrives ut på skjermen, i tillegg til en knapp for å bestille. Når kunden klikker på bestillingsknappen, skal teksten "Bestilt" skrives ut.

Skissen over er bare et forslag, du kan utforme appen som du vil, så lenge alle funksjonene er med. 
